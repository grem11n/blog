---
title: "Рік 2021"
description: "Ось і минув рік 2019 і 3/4. За цей час ми побачили, що пандемії так просто не зникають, а час на розробку вакцини не є основною перешкодою імунізації."
date: 2021-12-29
draft: false
slug: "y2021"
cover:
  image: "/img/posts/y2021/cover.jpeg"
categories: ["Life"]
tags: ["life", "2021", "итоги_года", "ukr", "year_recap"]
---

{{< figure src="/img/posts/y2021/cover.jpeg" >}}

Ось і минув рік 2019 і 3/4. За цей час ми побачили, що пандемії так просто не зникають, а час на розробку вакцини не є основною перешкодою імунізації.

Традиційно почну з того, що [набажав собі на цей рік](https://grem1.in/post/y2020/):
* **Вакцинуватись від COVD** - DONE. Також записався на бустер у січні. Якщо ви вакцинувались близько півроку назад, пошукайте, як можна отримати бустерну вакцину. Якщо ж ви досі не щепилися, то що з вами не так?!
* **Читати книжки** - я зарахую в done. Цього року я прочитав всього близько 5 книжок, але якщо додати сюди всі сатті, що я передивлявся для CatOps, вистачить на кілька епосів.
* **Розмовляти німецькою** - скорше ні, чим так. Тобто мені здається, я маю тут неабиякий прогрес. Я вже без проблем вмію замовляти страви в ресторанах, питати, де в магазині ті чи інші продукти і таке інше. Іноді я навіть розумію, що мені відповідають. Проте назвати свій рівень володіння німецькою мовою повноцінно розмовним я не наважусь. Мабуть, потрібно буде наступного року спробувати здати екзамен. Сподіваюсь, В1 я зможу витягнути.
* **Сходити в клуб** - тут дивись пункт про "пандемії так просто не зникають". Якщо бути до кінця чесним, якись час клуби були відкриті, тому нарікати тут я можу тільки на себе. Ба більше, вони і зараз відкриті, але tanzen ist verboten (танцювати заборонено - _пер._), що вже стало локальним мемом.

## Подія Року
Цього року сніг в Берліні випадав двічі, причому перший раз він тримався більше однієї доби.

Чесно кажучи, цей рік виявився якимось дуже рівним по відчуттям. От я сиджу, пишу цей текст і навіть не можу виділити чогось особливого. Якщо ж таки виділяти щось особливе - отримав непогане підвищення, та про це пізніше.

Також із цікавого: я примудрився витратити цього року всю відпустку, а у мене цього року там було щось на кшталт 30 робочих днів.

## Особисте
Цей рік був скоріше про продовження чогось існуючого, аніж про нові штуки та враження.

**[CatOps](https://t.me/CatOps)** продовжує виходити англійською мовою. Щоправда, зростав канал цього року не так жваво. TGStat перестав робити красиву інфографіку до Нового Року, тому в мене немає для вас картинки. Але якщо минулого року на канал підписалось більше 1000 людей, цього року лише близько 200. Зате ми почали розвивати [чат каналу](https://t.me/CatOps_chat). 

Також в CatOps зʼявивсь новий ентертеймент - голосові чати по четвергах, або як ми їх лагідно називаємо - говорилки. Бували моменти, коли ці голосові чати тривали по 4-5 годин. Дуже прикольно усвідомлювати, що чат обʼєднує людей із різних країн та таймзон.

Ще з особистого: я нарешті заощадив собі подушку безпеки із 3х місячних окладів і тепер розглядаю варіанти для інвестицій. Я вже навіть майже знаю, куди і як вкладатись для початку, але ще не почав. Залишу це на рік прийдешній.

## Професійне
Незначна кількість подій особистих сповна компенсується купою змін на роботі. По-перше, нарешті наша команда вийшла на якийсь сталий шлях, тобто вже не потрібно на ходу ловити випадаючи болти, можна спокійно планувати заздалегідь, створювати роадмап, і взагалі працювати в спокійному темпі.

Тепер із приємного та цікавого. Отримав підвищення (півтора рази, лол) і два перегляди заробітньої плати.
{{< figure src="/img/posts/y2021/tech-lead.jpeg" >}}

О'кей, з підвищенням +/- ясно. А от з підвищенням зарплат все не так однозначно. Що б там не казали, але все ще найбільш дієвий спосіб отримати дійсно відчутний райз - це принести офер іншої контори. Та що ж тут поробиш, c'est la vie.

Ми доречі, зробили потім цілий випуск говорилки під запис, де спілкувались про контрофери із представницями people management. [Тут можна слухати аудіо](https://anchor.fm/catops). Статична картинка зі звуком [на YouTube](https://youtu.be/LV_0fK_Mm-s).

Як буде час та натхнення, напишу в блог, чому я ходжу на співбесіди десь кожні півроку, але все ще працюю в одній і тій самій компанії.

Доречі, станом на кінець 2021-го, зп зросла на 45% від того, на що я приїзджав до Німеччини, що не може не гріти душу.

[**DevOps Days Kyiv**](http://devopsdays.com.ua/) пройшов цього року онлайн, що не дивно. Із позитиву онлайн заходів, можна вичепляти спікерів, що за інших обставин до України б не поїхали. Наприклад, у нас виступив один із перших контрибьюторів Kubernetes.

Наступного року нам, звичайно, хотілося б провести конференцію офлайн. Та поки щось все виглядає досить не певно.

## Поїздки
### Львів

{{< figure src="/img/posts/y2021/lviv.jpeg" >}}

Щоб ви розуміли, одне із двох моїх фото зі Львову. Сто років вже там не був. Львів завжди був для мене в першу чергу гастрономічним містом, за цю поїздку моє до нього ставлення не змінилось. Із Києва можна туди дістатись на Intercity, в якому я був єдиною людиною в масці, крім провідника. Та все одно, їдьте до Львова - там смачно!

### Родос

{{< figure src="/img/posts/y2021/afina.jpeg" >}}
Незважаючи на те, що це була одна із найбільш сумбурних поїздок за останні кілька років; незважаючи на пожежу, що локалізували буквально у день нашого прильоту; незважаючи на спеку, вийшло досить непогано.

Родос - це один із оплотів Ордену лицарів госпіталю святого Іоанна Єрусалимського aka госпітальєри aka Мальтійскі лицарі aka єдиний лицарський орден, заснований за часів Хрестових походів, що проіснував до наших днів. Цей орден частіше асоціюють із Мальтою, але до того як закріпитись на Мальті, вони жили як раз на Родосі, поки їх не витіснили звідти османи. В місті Родос, столиці острова Родос, зберігся старовинний замок Госпітальєрів. При чому там дійсно відчувається, що його будували не за примхою монарха, а для того щоб дійсно протистояти ймовірній навалі.

На фото храм Афіни. Чому саме ця світлина? Бо він знаходиться на горі - найвишчій точці міста Родос. Ми випхались на цю гору на велосипедах в майже сорока градусну спеку і все, що ми там побачили якраз і відображено на цій світлині. Зате вид із гори дуже гарний, але щоби його побачити, вам доведеться поїхати на Родос. 

Та їхали ми туди в першу чергу на море. Родос з одного боку омивається Середземним, а з іншого - Егейським морем. Середземне море тепліше і спокійніше, там більше матрасних туристів (як ми). На Егейському купа віндсерферів і кайтерів. Коротше, можна вибрати щось до смаку.

А ще на Родосі смачний і досить дешевий seafood! Для мене це стало прям однією із найбільших приємностей.

Ось вам ще одна фоточка із міста Ліндос, а то подумаєте, що на тому Родосі все розвалене.

{{< figure src="/img/posts/y2021/lindos.jpeg" >}}

### Стокгольм

Ми поїхали до Стокгольма одразу після Родосу, але поїздка в Стокгольм відчуваєься як поїздка в початок 2020-го: маски не обовʼязкові. Люди їх не носять навіть в аеропорту. Про те, що існує якась пандемія нагадують хіба що туристи (бо в масках) і центри тестування у місті.

Також в Стокгольмі ми зрозуміли, що для відпочинку прикольно їздити в міста, у яких ти вже був. Тоді немає цього tourist rush і бажання побачити усе і можна просто насолоджуватись поїздкою.

Ось гуси, на яких літав Нільс.

{{< figure src="/img/posts/y2021/goose.jpeg" >}}

### Schweinemünde / Świnoujście

Цього року ми купили САПи і їздили пробувати їх на Балтійське море. Це вже другий раз, коли я забуваю паспорт при перетині державного кордону (перший раз була Франція). Та в своє виправдання хочу зазначити, що заїжджати до Польщі ми спочатку не планували.

{{< figure src="/img/posts/y2021/poland.jpeg" >}}

### Барселона

До Барселони я літав у відрядження, тому майже забув включити її до цього списку. Але цього разу це було не тільки відрядження. Наші друзі у Барселоні купили авто і покатали нас навколишніми містами. Наприклад, ось це Сіджис.

{{< figure src="/img/posts/y2021/bcn.jpeg" >}}

### Маарсен

Маарсен - це передмістя Утрехта. Туди я їду зустрічати Новий Рік. Фоток не буде, адже я пишу цей текст у поїзді в Амстердам.

## Покупки

Я вже писав, що цього року ми купили САПи, але на жаль, спливали на них лише одного разу.

{{< figure src="/img/posts/y2021/sup.jpeg" >}}

iPad. Я купив його з нагоди підвищення зарплати. У мене не було яких ось великих сподівання щодо нього, але тепер я майже не торкаюсь свого домашнього ноута. Цей текст, як і кілька попередніх, я повністю писав і редагував на айпаді. Напишу про свій досвід використання його для блоггінгу в окремій статті.

Комп'ютерна миша [Logitech MX Master 3](https://www.logitech.com/en-us/products/mice/mx-master-3.html). Якщо вам миша потрібна тільки для роботи і ви з якихось причин не можете користуватись Magic TrackPad від Apple, ця штука прям майже ідеальна. Хоча я користуюсь паралельно нею і тракпадом від Apple, тому що мені зручніше мати маніпулятор під кожну руку. От така от дивна ергономіка. Хоча справжні джедаї, звичайно використовують лише клавіатуру і гарячі клавіші. I'm not there yet.

Хардверний тайм-трекер. Прикольна цяцька на погратись, має свої юзкейси, але реалізація so-so. Видно, що штука нішева, тому зробити високу ціну вони не можуть, а тому і економлять на купі речей. До того ж в останній обнові аппки залетів баг, що докидає зайвих годин у таску, що наразі перетворило цей трекер на гарбуза.

{{< figure src="/img/posts/y2021/time-tracker.jpeg" >}}

## Факапи і розчарування

Так само як цього року не було якихось знакових подій, не відбулось і знакових факапів. Сюди можна віднести хіба що рахунок на €900+ за комуналку в кінці року. Тому споживайте відповідально!

## Побажання собі на Новий Рік

У мене, насправді, купа планів на прийдешній рік. Не всі вони ще до кінця оформлені в моїй голові, тому в статтю я винесу лише чотири. Але як так буде, подивимось вже у наступних підсумках.

* **Почати інвестувати** та відкрити новий банківський рахунок під це діло (опціонально). Хочу купити VWCE, [але це ще не точно](https://curvo.eu/article/why-vwce-and-chill-isnt-for-everyone). Справа в тому, що до VWCE входить величезний список компаній, серед яких в тому числі комплекс видобувної енергетики, інвестувати в яку не хочеться.
* **Подати документи на Niederlassungserlaubnis (permanent residency)**. Для цього можливо знадобиться здавати екзамен з німецької, тому я не буду виносити екзамен в окремий пункт.
* **Написати наступні підсумки року німецькою**. Ну бо, а чого би і ні?
* **Почати вчити іспанську**. У мене є план до 2025 вміти розмовляти 5 мовами. Поки що є 3.5. Зважаючи на те, як мені йде німецька, наступного року потрібно хоча б встановити собі якесь Дуолінгво для іспанської. Ну і вивчати німецьку я, звичайно, кидати не збираюсь.

—--

Щастя та й наснаги вам у новому році!

{{< figure src="/img/posts/y2021/tree.jpeg" >}}
